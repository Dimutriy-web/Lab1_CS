БДЖОЛИ І ВЕДМІДЬ
Дикі бджоли мали гніздо в старому дереві. Довідавшись про те, прийшов до них ведмідь і каже:
– Ви дрібні і слабкі створіння! Дайте мені ваш мед, бо інакше дерево виверну, мед з’їм, а вас видушу!
– Добре, – кажуть бджоли, – пробуй. Якщо даш нам раду, ми скоремося.

Медведя розгнівала така відвага бджіл, вткнув він голову свою в дерево 
і висунув язик по мед, але відразу відчув такий біль, що і за свою силу забув. 
Бо то бджоли жалили його в язика, вуха, ніс. Утікаючи, ведмідь уже не слухав, як бджоли гукали йому:
 Пам’ятай, що і малі сотворіння вміють боронитись!
Тут така наука: навіть малими, але згуртованими силами можна багато доброго зробити і від ворогів оборонитись.

